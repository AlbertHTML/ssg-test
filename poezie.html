<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Poezie</title>
</head>
<body>
    <h1>Zdreanță</h1>
    <h3>de Tudor Arghezi</h3>
    <p>
        L-ați văzut cumva pe Zdreanță, <br>
        Cel cu ochii de faianță? <br>
        E un câine zdrențuros <br>
        De flocos, dar e frumos. <br>
        Parcă-i strâns din petice, <br>
        Ca să-l tot împiedice, <br>
        Ferfenițele-i atârnă <br>
        Și pe ochi, pe nara cârnă, <br>
        Și se-ncurcă și descurcă, <br>
        Parcă-i scos din calți pe furcă. <br>
        Are însă o ureche <br>
        De pungaș fără pareche. <br>
        Dă târcoale la coteț, <br>
        Ciufulit și-așa lăieț, <br>
        Așteptând un ceas și două <br>
        O găină să se ouă, <br>
        Care cântă cotcodace, <br>
        Proaspăt oul când și-l face. <br>
        De când e-n gospodărie <br>
        Multe a-nvățat și știe, <br>
        Și, pe brânci, târâș, grăbiș, <br>
        Se strecoară pe furiș. <br>
        Pune laba, ia cu botul <br>
        Și-nghite oul cu totul. <br>
    </p>
</body>
</html>